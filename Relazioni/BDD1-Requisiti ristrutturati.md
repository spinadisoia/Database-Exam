# RELAZIONE DI BASI DI DATI

Simone Lazzaro, Fabrizio Sardo, Sonia Spinelli

###### PARTE I

## REQUISITI RISTRUTTURATI

Per eliminare le ambiguità, si decide di riprendere la specifica di dominio e proporre in grassetto l'interpretazione con cui si è svolto il progetto:

"Si vuole realizzare una base di dati a supporto dell’iniziativa di citizen science rivolta alle scuole “Dalla botanica ai big data”. L’iniziativa mira a costruire una rete di supporto per le scuole che partecipano a progetti relativi agli orti scolastici. 

Per ogni scuola si vogliono memorizzare il nome dell’istituto scolastico **(ISTITUTO SCOLASTICO E SCUOLA SONO DA CONSIDERARSI SINONIMI)**, il codice meccanografico **(CHE LA IDENTIFICA)**, la provincia, **IL COMUNE (AGGIUNTO PERCHE' RICHIESTO DA UNA QUERY)** , il ciclo di istruzione (primo o secondo ciclo di istruzione) e se l’istituto beneficia o meno di un finanziamento per partecipare all’iniziativa, in tal caso ne memorizziamo il tipo **(UNA SCUOLA PUÒ PARTECIPARE ANCHE SENZA FINANZIAMENTI)**. 

Per ogni scuola c’è almeno una persona di riferimento per l’iniziativa **(REFERENTE PER L’INIZIATIVA “Dalla botanica ai big data”)**, ma possono essercene diverse. 

Per ogni persona coinvolta **(COINVOLTA GENERICAMENTE NELL’INIZIATIVA)** vogliamo memorizzare nome, cognome, indirizzo di email, opzionalmente un contatto telefonico e **(NON OPZIONALMENTE)** il ruolo (dirigente, animatore digitale, docente, …). **(QUESTA SARÀ IDENTIFICATA DA IL SUO CODICE FISCALE CHE ANDRÀ QUINDI MEMORIZZATO)**

Nel caso la scuola sia titolare di finanziamento per partecipare all’iniziativa **(NEL QUAL CASO PUÒ ESSERE TITOLARE DI UN SOLO FINANZIAMENTO)** (es. finanziamento per progetto PON EduGreen **(IL NOME “PON EduGreen” COSTITUISCE UN ESEMPIO DI “Tipo di Finanziamento”)**) si vuole memorizzare se la persona **(UNA PERSONA CHE, SE COINVOLTA NELL’INIZIATIVA, PUÒ ESSERLO UNA SOLA VOLTA)** sia il referente **(RESPONSABILE DEL FINANZIAMENTO)** e un partecipante al progetto da cui deriva il finanziamento. 

All’interno della scuola, possono esserci più classi partecipanti all’iniziativa. Per ognuna di esse si vuole memorizzare la classe (es. 4E), l’ordine (es. primaria, secondaria di primo grado) o il tipo di scuola (es. liceo scienze applicate, agrario) **(L’ORDINE RIGUARDA LE SCUOLE PRIMARIE E SECONDARIE DI PRIMO GRADO, MENTRE PER LE SCUOLE SECONDARIE DI SECONDO GRADO SI MANTIENE IL TIPO)** e il docente di riferimento per la partecipazione di tale classe **(UNA PERSONA PUÒ ESSERE DOCENTE DI RIFERIMENTO E, SE LO È, LO È PER UNA E UNA SOLA CLASSE).  (UNA CLASSE È IDENTIFICATA DAL SUO NOME E DALLA PRESENZA IN UNA DETERMINATA SCUOLA).**

Ogni scuola ha uno o più orti, identificati da un nome che identifica l’orto all’interno della scuola. Ogni orto può essere in pieno campo o in vaso, ed è caratterizzato da coordinate GPS **(LA PRECISIONE DEL GPS NON E' SUFFICIENTE A IDENTIFICARE UN ORTO IN UNA SCUOLA)** e una superficie in mq. Si vuole inoltre memorizzare se le condizioni dell’orto lo rendono adatto a fare da controllo per altri istituti (cioè se si trova in un contesto ambientale "pulito" e l’istituto è disposto a collaborare con altri). Le piante vengono piantate con scopi di biomonitoraggio o fitobonifica. 

Con biomonitoraggio si intende il monitoraggio dell'inquinamento mediante organismi viventi. Le principali tecniche di biomonitoraggio consistono nell'uso di organismi bioaccumulatori per fornire informazioni sulla situazione ambientale. Fornisce stime sugli effetti combinati di più inquinanti sugli esseri viventi, ha costi di gestione limitati e consente di coprire vaste zone e territori diversificati, consentendo una adeguata mappatura del territorio. Con fitobonifica si intende l’utilizzo delle piante per disinquinare aria, acqua, sedimenti e suoli. **(È NECESSARIO QUINDI DISTINGUERE TRA TRE GRUPPI DI REPLICHE: LE REPLICHE UTILIZZATE PER BIOMONITORAGGIO IN UN ORTO PULITO E QUINDI APPARTENENTI AL GRUPPO DI CONTROLLO, QUELLE UTILIZZATE PER BIOMONITORAGGIO IN UN ORTO NON PULITO E QUINDI APPARTENENTI AL GRUPPO DI STRESS E QUELLE UTILIZZATE PER LA FITOBONIFICA CHE PER DEFINIZIONE DEVONO TROVARSI IN UN ORTO NON PULITO. BISOGNA SALVARE IL COLLEGAMENTO TRA GRUPPI PER IL BIOMONITORAGGIO DI CONTROLLO E IL CORRISPONDENTE STRESS)**

Si considerano un certo numero di specie **(IDENTIFICATE DAL LORO NOME SCIENTIFICO)**(vedi allegato 1, da cui si evincono anche le informazioni da memorizzare per ogni specie) per i diversi scopi e per ogni specie vengono utilizzate un certo numero di repliche (cioè esemplari veri e propri delle piante). In particolare, in caso di biomonitoraggio le repliche del gruppo di controllo (“nel pulito”) dovranno essere lo stesso numero di quelle del gruppo per cui vogliamo monitorare lo stress ambientale. Le repliche di controllo potranno essere dislocate in un orto a disposizione dello stesso istituto o in un orto messo a disposizione da altro istituto **(DISPOSTO QUINDI A COLLABORARE)** e andrà mantenuto il collegamento tra gruppo per cui si monitora lo stress ambientale e il corrispondente gruppo di controllo. In particolare, ogni scuola dovrebbe concentrarsi su tre specie e ogni gruppo dovrebbe contenere 20 repliche. 

Per ogni specifica pianta messa a dimora **(PIANTA E REPLICA SONO DA CONSIDERARSI SINONIMI)**, verrà memorizzata la specie, il numero di replica, il gruppo, l’orto, l’esposizione specifica, la data di messa a dimora e la classe che l’ha messa a dimora. **(LE REPLICHE SONO IDENTIFICATE DAL NUMERO DI REPLICA E DALL’APPARTENENZA A UN GRUPPO, MA ANCHE DALLA CLASSE CHE LE HA MESSE A DIMORA INSIEME AL NUMERO DELLA REPLICA).** 

Le rilevazioni (osservazioni) vengono effettuate sulle specifiche piante (repliche) **(DISTINGUENDO TRA  ESPOSIZIONE CONSIGLIATA PER LA SPECIE E L'ESPOSIZIONE SPECIFICA PER LA REPLICA)** e le informazioni acquisite (in accordo alle schede in Allegato 2) memorizzate con data e ora della rilevazione, data e ora dell’inserimento, responsabile della rilevazione (può essere un individuo o una classe) e responsabile dell’inserimento (**(MEMORIZZATO)** se diverso da quello della rilevazione e anche in questo caso può essere un individuo o una classe). 

Le informazioni ambientali relative a pH, umidità e temperatura vengono acquisite mediante sensori o schede Arduino (vedi Allegato 3, da cui si possono dedurre le informazioni da monitorare per i diversi tipi di sensore/scheda), si vogliono memorizzare numero e tipo di sensori presenti in ogni orto (e le repliche associate a quel sensore). Le informazioni possono essere rilevate tramite app e inserite nella base di dati oppure essere trasmesse direttamente da schede Arduino alla base di dati. Si vuole tenere traccia della modalità di acquisizione delle informazioni."
